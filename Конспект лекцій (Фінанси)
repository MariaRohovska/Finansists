1. Поняття фінансів. Історичні етапи становлення та розвитку фінансів.
Фінанси є основою економічного життя країни, розвитку її економіки, зростання матеріального
добробуту населення. Наявність фінансів об’єктивно зумовлена необхідністю розподілу та
перерозподілу валового внутрішнього продукту між верствами населення, підприємницькими
структурами і окремими територіями.
Фінанси виникли і тривалий час розвивалися як система мобілізації коштів, матеріальних і
фінансових ресурсів для потреб правлячої еліти різних державних утворень та для захисту територій.
Для зазначених цілей вводились різні форми податків, зборів і платежів.
Використання їх не підлягало контролю з боку населення і асоціювалося в їх свідомості з
несправедливим зменшенням їх доходів.
Термін фінанси походить від латинського financia, що означає обов’язкову сплату грошей.
Вперше в їх сучасному розумінні цей термін почав застосовуватися в Італії в 13 ст. Він означав
мобілізацію грошових коштів державою для виконання своїх функцій.
Фінанси – це продукт наявності держави і товарно-грошових відносин. Вони досягли свого
апогею в 19 ст. І стали універсальним і активним елементом економічного життя.
Сьогодні фінанси слід розглядати як економічну категорію, що відображає сукупність відносин,
пов’язаних з створенням, розподілом і використанням фондів фінансових ресурсів. Крім того,
фінанси – сфера (розподілу та ) перерозподілу виробленого продукту.
Фінанси — сукупність економічних відносин, пов'язаних з обміном, розподілом і
перерозподілом у грошовій формі вартості валового внутрішнього продукту (ВВП), а в певних
умовах і національного багатства.
Предметом науки про фінанси є фінансові відносини, які виникають на всіх рівнях
господарювання:
Загально-державному (мікрорівні)
Регіональному(рівень адміністративно - територіальних одиниць)- місцеві органи
Макрорівні (рівень суб‘єктів господарювання)
Міжнародному рівні- міжнародні суб’єкти господаювання: інститути і уряди
Об'єктами даних відносин є національне багатство і вироблений ВВП. ВВП, як об'єкт
фінансових відносин, характеризує нормальну фінансову ситуацію: суспільство розподіляє і
відповідно споживає чи нагромаджує те, що воно створює. За умов, коли об'єктом фінансових
відносин виступає національне багатство, для формування доходів використовується те, що створене
попередніми поколіннями або дане природою.
Суб'єктами фінансових відносин виступають підприємці, робітники і службовці, держава.
Права підприємств та робітників і службовців відображають їх незаперечні права власності на
вироблений ВВП. У рамках державного сектора економіки такі самі права власності належать
державі, яка виступає в даному випадку звичайним підприємцем. 
